# 《氣府論篇》　第五十九




《氣府論篇》　第五十九①


　　①《新校正》云：『按《全元起本》在第二卷。』


足太陽脈氣所發者，七十八穴①。兩眉頭各一②。入髮至項，三寸半傍五，相去三寸③。其浮氣在皮中者，凡五行，行五，五五二十五④。項中大筋兩傍各一⑤。風府兩傍各一⑥。


　　①兼氣浮薄相通者，言之當言九十三穴，非七十八穴也。正經脈會發者七十八穴，浮薄相通者一十五穴，則其數也。


　　②謂攢竹穴也，所在刺灸分壯與氣穴同法。


　　③謂大杼、風門各二穴也，所在刺灸分壯與氣穴同法。
　　《新校正》云：『按別本云：「入髮至頂三寸。」
　　又注云：「寸同身寸也，諸寸同法。」與此注全別，此注謂大杼、風門各二穴，所在灸刺分壯與此氣穴同法，今氣穴篇中無風門穴，而注言與同法，此注之非可見，此非王氏之誤，誤在後人，詳此入髮至項三寸半傍五，相去三寸，蓋是說下文浮氣之在皮中五行，行五之穴，故王都不解釋，直雲寸為同身寸也，但以「頂」誤作「項」，剩半字耳，所以言入髮至頂者，自入髮顖會穴至頂百會，凡三寸，自百會後至後頂，又三寸，故云：「入髮至頂三寸傍五者。」為兼四行傍數有五行也。相去三寸者，蓋謂自百會頂中數，左右前後各三寸有五行，行五共二十五穴也，後人誤認將頂為項，以為大杼、風門，此甚誤也，況大杼在第一椎下兩傍，風門又在第二椎下，上雲髮際非止三寸半也，其誤甚明。』


　　④浮氣，謂氣浮而通之，可以去熱者也。五行，謂頭上自髮際中同身寸之二寸後至頂之後者也。二十五者，其中行則顖會、前頂、百會、後頂、強間，五督脈氣也。次俠傍兩行，則五處、承光、通天、絡卻、玉枕，各五，本經氣也。又次傍兩行，則臨泣、目窗、正營、承靈、腦空，各五，足少陽氣也。兩傍四行各五，則二十穴，中行五，則二十五也。其刺灸分壯與水熱穴同法。


　　⑤謂天柱二穴也，所在刺灸分壯與氣穴同法。


　　⑥謂風池二穴也，刺灸分壯與氣穴同法。
　　《新校正》云：『按《甲乙經》風池足少陽陽維之會，非太陽之所發也。經言風府兩傍乃天柱穴之分位，此亦復明上項中大筋兩傍穴也，此注剩出風池二穴于九十三數外，更剩前大杼、風門及此風池六穴也。』


俠背以下至尻尾，二十一節，十五間各一①。


　　①十五間各一者，今《中誥孔穴圖經》所存者十三穴左右，共二十六，謂附分、魄戶、神堂、譩譆、鬲關、魂門、陽綱、意舍、胃倉、肓門、志室、胞肓、祑邊，十三也。
　　附分，在第二椎下，附項內廉兩傍，各相去俠脊同身寸之三寸，足太陽之會，刺可入同身寸之八分，若灸者，可灸五壯。
　　魄戶，在第三椎下兩傍，上直附分，足太陽脈氣所發，下十二穴并同，正坐取之，刺可入同身寸之五分，若灸者，如附分法。
　　神堂，在第五椎下兩傍，上直魄戶，刺可入同身寸之三分，灸同附分法。
　　譩譆，在第六椎下兩傍，上直神堂。
　　《新校正》云：『按骨空論注云：「以手厭之，令病人呼譩譆之聲，則指下動矣。」刺可入同身寸之六分，留七呼，灸如附分法。
　　鬲關，在第七椎下兩傍，上直譩譆，正坐開肩取之，刺可入同身寸之五分，若灸者，可灸三壯。
　　《新校正》云：『按《甲乙經》可灸五壯。』
　　魄門，在第九椎下兩傍，上直鬲關，正坐取之，刺灸分壯如鬲關法。
　　陽綱，在第十椎下兩傍，上直魂門，正坐取之，刺灸分壯如魂門法。
　　意舍，在第十一椎下兩傍，上直陽綱，正坐取之，刺灸分壯如陽綱法。
　　胃倉，在第十二椎下兩傍，上直意舍，刺灸分壯如意舍法。
　　肓門在第十三椎下兩傍，上直胃倉，刺同胃倉，可灸三十壯。
　　《新校正》云：『按肓門灸三十壯與《甲乙經》同，水穴注作「灸三壯」。』
　　志室，在第十四椎下兩傍，上直肓門，正坐取之，刺灸分壯如魄戶法。
　　胞肓，在第十九椎下兩傍，上直志室，伏而取之，刺灸分壯如魄戶法。
　　《新校正》云：『按志室胞肓灸如魄戶五壯，《甲乙經》作「三壯」，水穴注亦作「三壯」，熱穴法志室亦作「三壯」。
　　秩邊，在第二十一椎下兩傍，上直胞肓，伏而取之，刺灸分壯如魄戶法。』


五藏之俞各五，六府之俞各六①。委中以下，至足小指傍各六俞也②。


　　①肺俞，在第三椎下兩傍，俠脊相去各同身寸之一寸半，刺可入同身寸之三分，留七呼，若灸者，可灸三壯。
　　心俞，在第五椎下兩傍，相去及如肺俞法，留七呼。
　　肝俞，在第九椎下兩傍，相去及刺如心俞法，留六呼。
　　脾俞，在第十一椎下兩傍，相去及刺如肝俞法，留七呼。
　　腎俞，在第十四椎下兩傍，相去及刺如脾俞法，留七呼。
　　膽俞，在第十椎下兩傍，相去如肺俞法，正坐取之，刺可入同身寸之五分，留七呼。
　　胃俞，在第十二椎下兩傍，相去及刺如脾俞法，留七呼。
　　三焦俞，在第十三椎下兩傍，相去及刺如膽俞法。
　　大腸俞，在第十六椎下兩傍，相去及刺如肺俞法，留六呼。
　　小腸俞，在第十八椎下兩傍，相去及刺如心俞法，留六呼。
　　膀胱俞，在第十九椎下兩傍，相去及刺如腎俞法，留六呼。
　　五藏六府之俞，若灸者，并可灸三壯。
　　《新校正》云：『詳或者疑經中各五各六，以各字為誤者，非也。所以言各者，謂左右各五各六，非謂每藏府而各五各六也。』


　　②謂委中、崑崙、京骨、束骨、通谷、至陰六穴也。左右言，之則十二俞也，其所在刺灸如氣穴法。經言脈氣所發者，七十八穴，今此所有兼止者，九十三穴，由此則大數差錯，傳寫有誤也。
　　《新校正》云：『詳王氏云兼亡者九十三穴，今兼大杼風門風池為九十九穴，以此王氏摠數計之，明知此三穴後之妄增。』


足少陽脈氣所發者，六十二穴，兩角上各二①。直目上髮際內，各五②。耳前角上各一③。耳前角下各一④。


　　①謂天衝、曲鬢，左右各二也。
　　天衝，在耳上，如前同身寸之三分，足太陽少陽二脈之會，刺可入同身寸之三分，若灸者，可灸五壯。
　　曲鬢，在耳上，入髮際曲陽陷者中，鼓頷有空，足太陽少陽二脈之會，刺灸分壯如天衝法。


　　②謂臨泣、目窻
　　臨泣，在直目上入髮際同身寸之五分，足太陽少陽陽維三脈之會，留七呼。
　　目窻
　　正營，在自窻
　　承靈，在正營後同身寸之一寸半。
　　腦空，在承靈後同身寸之一寸半，俠枕骨後，枕骨上，并足少陽陽維二脈之會，刺可入同身寸之四分，餘并刺可入同身寸之三分，若灸者，并可灸五壯。
　　《新校正》云：『按腦空在枕骨後枕骨上，《甲乙經》作「玉枕骨下」。』


　　③謂頷厭二穴也，在曲角下顳顬之上上廉，手足少陽足陽明三脈之會，刺可入同身寸之七分，留七呼，若灸者，可灸三壯，刺深令人耳無所聞。


　　④謂懸釐二穴也。在曲角上顳顬之下廉，手足少陽陽明四脈之交會，刺可入同身寸之三分，留七呼，若灸者，可灸三壯。
　　《新校正》云：『按後手少陽中雲角上，此云角下必有一誤。』


銳髮下各一①。客主人各一②。耳後陷中各一③。下關各一④。耳下牙車之後各一⑤。缺盆各一⑥。掖下三寸，脇下至胠八閒，各一⑦。


　　①謂和髎二穴也，在耳前銳髮下橫動脈，手足少陽二脈之會，刺可入同身寸之三分，若灸者，可灸三壯。
　　《新校正》云：『按《甲乙經》云：「手足少陽手太陽之會。」』


　　②客主人，穴名也，在耳前上廉起骨開口有空，手足少陽足陽明三脈之會，刺可入同身寸之三分，留七呼，若灸者，可灸三壯。
　　《新校正》云：『按《甲乙經》及氣穴注刺禁注并云：「手少陽足陽明之會。」與此異。』


　　③謂翳風二穴也，在耳後陷者中，按之引耳中，手足少陽二脈之會，刺可入同身寸之三分，若灸者，可灸三壯。


　　④下關，穴名也，所在刺灸氣穴同法。


　　⑤謂頰車一穴也，刺灸分壯氣穴同法。


　　⑥缺盆，穴名也，在肩上橫骨陷者中，足陽明脈氣所發，刺可入同身寸之二分，留七呼，若灸者，可灸三壯，太深令人逆息。
　　《新校正》云：『按骨空注作「手陽明」。』


　　⑦掖下三寸，同身寸也。掖下，謂淵液、輒筋、天池。脇下至胠，則日月、章門、帶脈、五樞、維道、居髎九穴也，左右共十八穴也。
　　淵液，在掖下同身寸之三寸，足少陽脈氣所發，舉臂得之，刺可入同身寸之三分，禁不可灸。
　　輒筋，在掖下同身寸之三寸，復前行同身寸之一寸搓脇。
　　《新校正》云：『按《甲乙經》「搓」作「著」，下同。』足少陽脈氣所發，刺可入同身寸之六分，若灸者，可灸三壯。
　　天池，在乳後同身寸之二寸，《新校正》云：『按《甲乙經》作「一寸」。』掖下三寸，搓脇直掖撅肋間，手心主足少陽二脈之會，刺可入同身寸之三分。
　　《新校正》云：『按《甲乙經》作「七分」。』若灸者，可灸三壯。
　　日月，膽募也，在第三肋端，橫直心蔽骨傍各同身寸之二寸五分，上直兩乳，《新校正》云：『按《甲乙經》云：「日月在期門下五分。」
　　足太陰少陽二脈之會，刺可入同身寸之七分，若灸者，可灸五壯。
　　章門，脾募也，在季肋端，足厥陰少陽二脈之會，側臥，屈上足，伸下足，舉臂取之，刺可入同身寸之八分，留六呼，若灸者，可灸三壯。
　　帶脈，在季肋下同身寸之一寸八分，足少陽帶脈二經之會，刺可入同身寸之六分，若灸者，可灸五壯。
　　五樞，在帶脈下同身寸之三寸，足少陽帶脈二經之會，刺可入同身寸之一寸，若灸者，可灸五壯。
　　維道，在章門下同身寸之五寸三分，足少陽帶脈二經之會，刺灸分壯如章門法。
　　居髎，在章門下同身寸之四寸三分，骼骨上。
　　《新校正》云：『按《甲乙經》作「監骨陷者中。」』陽蹻足少陽二脈之會，刺灸分壯如維道法。
　　所以謂之八間者，自掖下三寸至季肋凡八肋骨。


髀樞中傍各一①。膝以下至足小指次指各六俞②。


　　①謂環銚
　　《新校正》云：『按《氣穴論》云：「兩髀厭分中。」
　　王注為環銚環銚環銚


　　②謂陽陵泉、陽輔、丘虛、臨泣、俠谿、竅陰六穴也，左右言之則十二俞也，其所在刺灸分壯氣穴同法。


足陽明脈氣所發者，六十八穴。額顱髮際傍各三①。面鼽骨空各一②。大迎之骨空各一③。人迎各一④。缺盆外骨空各一⑤。


　　①謂懸顱、陽白、頭維，左右共六穴也，正面髮際橫行數之。
　　懸顱，在曲角上，顳顬之中，足陽明脈氣所發，刺入同身寸之三分，留三呼，若灸者，可灸三壯。
　　陽白，在眉上同身寸之一寸，直朣子，足陽明陰維二脈之會，刺可入同身寸之三分，灸三壯。
　　頭維，在額角髮際，俠本神兩傍，各同身寸之一寸五分，足少陽陽明二脈之交會，刺可入同身寸之五分，禁不可灸。
　　《新校正》云：『按《甲乙經》陽白足少陽陽維之會，今王氏注云：「足陽明陰維之會。」
　　詳此在足陽明脈氣所發中，則足陽明近是，然陽明經不到此，又不與陰維會，疑王注非，《甲乙經》為得矣。』


　　②謂四白穴也，在目下同身寸之一寸，足陽明脈氣所發，刺可入同身寸之四分，不可灸。
　　《新校正》云：『按《甲乙經》刺入三分，灸七壯。』


　　③大迎，穴名也，在曲頷前同身寸之一寸三分，骨陷者中動脈，足陽明脈氣所發，刺可入同身寸之三分，留七呼，若灸者，可灸三壯。


　　④人迎，穴名也，在頸俠結喉傍，大脈動應手，足陽明脈氣所發，刺可入同身寸之四分，過深殺人，禁不可灸。


　　⑤謂天髎二穴也，在肩缺盆中，上伏骨之陬陷者中，手足少陽陽維三脈之會，刺可入同身寸之八分，若灸者，可灸三壯。
　　《新校正》云：『按《甲乙經》「伏骨」作「毖骨」。』


膺中骨間各一①。俠鳩尾之外，當乳下三寸，俠胃脘各五②。


　　①謂膺窗等六穴也，
　　膺窻
　　氣戶，在巨骨下，下直膺窗，去膺窗上同身寸之四寸八分。
　　庫房，在氣戶下同身寸之一寸六分。
　　屋翳，在氣戶下同身寸之三寸二分，下即膺窻
　　膺窻
　　《新校正》云：『按《甲乙經》「灸五壯」。』


　　②謂不容、承滿、梁門、關門、太一五穴也，左右共一寸也，俠腹中行，兩傍相去各同身寸之四寸。
　　《新校正》云：『按《甲乙經》云：「各二寸。」疑此注剩各字。
　　不容，在第四肋端下至太一，各上下相去同身寸之一寸，并足陽明脈氣所發，刺可入同身寸之八分，若灸者，可灸五壯。
　　《新校正》云：『按《甲乙經》不容刺入五分，此云并入八分，疑此注誤。』


俠齊廣三寸各三①。下齊二寸俠之各三②。


　　①廣，謂去齊橫廣也。廣三寸者，各如太一之遠近也。各三者，謂滑肉門、天樞、外陵也。
　　滑肉門，在太一下同身寸之一寸。
　　天樞，在滑肉門下同身寸之一寸，正當于齊。
　　外陵，在天樞下同身寸之一寸，并足陽明脈氣所發，天樞刺可入同身寸之五分，留七呼，滑肉門、外陵各刺可入同身寸之八分，若灸者，并可灸三壯。
　　《新校正》云：『按《甲乙經》天樞在齊傍各二寸，上曰滑肉門，下曰外陵，是三穴者去齊各二寸也，今此經注云廣三寸，素問《甲乙經》不同，然《甲乙經》分寸與諸書同，特此經為異也。』


　　②下齊二寸，則外陵下同身寸之一寸，大巨穴也。各三者，謂大巨、水道、歸來也。
　　大巨，在外陵下同身寸之一寸，足陽明脈氣所發，刺可入同身寸之八分，若灸者，可炙五壯。
　　水道，在大巨下同身寸之三寸，足陽明脈氣所，刺可入同身寸之二寸半，若灸者，可灸五壯。
　　歸來，在水道下同身寸之二寸，刺可入同身寸之八分，若灸者，可灸五壯也。


氣街動脈各一①。伏菟上各一②。三里以下至足中指各八俞，分之所在穴空③。


　　①氣街，穴名也，在歸來下，鼠鼷
　　《新校正》云：『詳此注與《甲乙經》同，刺熱注及熱穴注云：「氣街在腹臍下橫骨兩端鼠鼷
　　《刺禁論》注：「在腹下俠齊兩傍相去四寸鼠僕上。」
　　《骨空》注云：「在毛際兩傍鼠鼷


　　②謂髀關二穴也，在膝上伏菟後交分中，刺可入同身寸之六分，若灸者，可灸三壯。


　　③謂三里、上廉、下廉、解谿、衝陽、陷穀、內庭、厲兌八穴也，左右言之則十六俞也。
　　上廉，足陽明與大腸合。
　　下廉，足陽明與小腸合也，其所在刺灸分壯與氣穴同法。所謂分之所在穴空者，足陽明脈自三里穴分而下行，其直者循䯒


手太陽脈氣所發者，三十六穴。目內眥各一①。目外各一②。鼽骨下各一③。耳郭上各一④。耳中各一⑤。巨骨穴各一⑥。


　　①謂晴明二穴也，在目內眥，手足太陽足陽明陰蹻陽蹻五脈之會，刺可入同身寸之一分，留六呼，若灸者，可灸三壯，諸穴有云：「數脈會發而不于所會，刺脈，下言之者，出從其正者也。」


　　②謂瞳子髎二穴也，在目外去眥，同身寸之五分，手太陽手足少陽三脈之會，刺可入同身寸之三分，若灸者，可灸三壯。


　　③謂顴髎二穴也。鼽，頄也。頄，面顴也，在面頄骨下陷者中，手太陽少陽二脈之會，刺可入同身寸之三分。


　　④謂角孫二穴也，在耳上郭表之中間，上髮際之下，開口有空，手太陽手足少陽三脈之會，刺可入同身寸之三分，若灸者，可灸三壯。
　　《新校正》云：『按《甲乙經》「手太陽」作「手陽明」。』


　　⑤謂聽宮二穴也，所在刺灸分壯與氣穴同法。


　　⑥巨骨，穴名也，在肩端上行兩骨間陷者中，手陽明蹻脈二經之會，刺可入同身寸之一寸半，若灸者，可灸三壯。
　　《新校正》云：『按《甲乙經》作「五壯」。』


曲掖上骨穴各一①。柱骨上陷者各一②。肩解各一③。上天窻


　　①謂臑俞二穴也，在肩臑後，大骨下，脾上廉陷者中，手太陽陽維蹻脈三經之會，舉臂取之，刺可入同身寸之八分，若灸者，可灸三壯。
　　《新校正》云：『按《甲乙經》作「手足太陽」。』


　　②謂肩井二穴也，在肩上陷解中，缺盆上，大骨前，手足少陽陽維三脈之會，刺可入同身寸之五分，若灸者，可灸三壯。


　　③謂天窻


　　④謂秉風二穴也。在肩上小髃骨後，舉臂有空，手太陽陽明手足少陽四脈之會，舉臂取之，刺可入同身寸之五分，若灸者，可灸三壯。
　　《新校正》云：『按《甲乙經》灸五壯。』


　　⑤謂天宗二穴也，在秉風後，大骨下陷者中，手太陽脈氣所發，刺可入同身寸之五分，留六呼，若灸者，可灸三壯。


　　⑥六俞所起于指端，經言至小指本，則以端為本，言上之本也。下文陽明少陽同也，六俞，謂小海、陽穀、腕骨、後谿、前穀、少澤六穴也，左右言之，則十二俞也，其所在刺灸分壯氣穴同法。
　　《新校正》云：『後此手太陽陽明少陽三經，各言至手某指本，王注以端為本者，非也。詳手三陽之井穴盡出手某指之端，爪甲下際，此言本者是遂指爪甲之本也，安得以端為本哉。』


手陽明脈氣所發者，二十二穴。鼻空外廉項上各二①。大迎骨空各一②。柱骨之會各一③。髃骨之會各一④。肘以下至手大指次指本，各六俞⑤。


　　①謂迎香、扶突各二穴也。
　　迎香，在鼻下孔傍，手足陽明二脈之會，刺可入同身寸之三分。
　　扶突，在曲頰下同身寸之一寸，人迎後，手陽明脈氣所發，仰而取之，刺可入同身寸之四分，若灸者，可灸三壯。


　　②大迎，穴名也，在曲頷前同身寸之一寸三分骨陷者中動脈，足陽明脈氣所發，刺可入同身寸之三分，留七呼，若灸者，可灸三壯。
　　《新校正》云：『詳大迎穴已見前足陽明經中，今又見于此，王氏不注，所以當如顴髎穴兩出之義。』


　　③謂天鼎二穴也，在頸缺盆上，直扶突氣舍後，同身寸之半，手陽明脈氣所發，刺可入同身寸之四分，若灸者，可灸三壯。
　　《新校正》云：『按《甲乙經》作「一寸半」。』


　　④謂肩髃二穴也，所在刺灸分壯與氣穴同法。
　　《新校正》云：『按髃骨氣穴注中無，刺熱注水熱穴注骨空論注中有之。』


　　⑤謂三里、陽谿、合谷、三間、二間、商陽六穴也，左右言之，則十二俞也，所在刺灸分壯與氣穴同法。
　　《新校正》云：『按《氣穴論》注有曲池，而無三里。曲池，手陽明之合也，此誤出三里而遺曲池也。』


手少陽脈氣所發者，三十二穴，齀骨下各一①。眉後各一②。角上各一③。下完骨後各一④。項中足太陽之前各一⑤。俠扶突各一⑥。肩貞各一⑦。肩貞下三寸分間各一⑧。肘以下至手小指次指本，各六俞⑨。


　　①謂顴髎二穴也，所在刺灸分壯與手太陽脈同法，此穴中手少陽太陽脈氣俱會于中，等無優劣，故重說于此，下有者同。


　　②謂絲竹空二穴也，在眉後陷者中，手少陽脈氣所發，刺可入同身寸之三分，留六呼，不可灸，灸之不幸使人目小及盲。
　　《新校正》云：『按《甲乙經》「手少陽」作「足少陽」，留「六呼」作「三呼」。』


　　③謂懸釐二穴也，此與足少陽脈中同，以是二脈之會也。
　　《新校正》云：『按足少陽脈中言角下，此云角上，疑此誤。』


　　④謂天牖二穴也，所在刺灸分壯與氣穴同法。


　　⑤謂風池二穴也，在耳後陷者中，按之引于耳中，手足少陽脈之會，刺可入同身寸之四分，若灸者，可灸三壯。
　　《新校正》云：『按《甲乙經》在顳顬後髮際，足少陽陽維之會，刺可入三分。』


　　⑥謂天窻


　　⑦肩貞，穴名也，在肩曲胛下兩骨解間，肩髃後陷者中，手太陽脈氣所發，刺可入同身寸之八分，若灸者，可灸三壯。


　　⑧謂肩髎、臑會、消濼各二穴也，其穴各在肉分間也。
　　肩髎，在肩端臑上，斜舉臂取之，手少陽脈氣所發，刺可入同身寸之七分，若灸者，可灸三壯。
　　臑會，在臂前廉去肩端同身寸之三寸，手陽明少陽二絡氣之會，刺可入同身寸之五分，炙者，可灸五壯。
　　消濼，在肩下臂外關，掖斜肘分下行間，手少陽脈之會，刺可入同身寸之五分，若灸者，可灸三壯。


　　⑨謂天井、支溝、陽池、中渚、液門、關衝六穴也，左右言之則十二俞也，所在刺灸分壯與氣穴同法。


督脈氣所發者，二十八穴①。項中央二②。髮際後中八③。面中三④。


　　①今少一穴，《新校正》云：『按會陽二穴為二十九穴，乃剩一穴非少也，「少」當作「剩」。』


　　②是謂風府、瘖門二穴也，悉在項中，餘一穴今亡。風府，在項上入髮際同身寸之一寸，大筋內宛宛中，督脈陽維之會，刺可入同身寸之四分，留三呼，不可妄灸，灸之不幸令人瘖瘖瘖
　　《新校正》云：『按王氏云：「風府、瘖


　　③謂神庭、上星、顖會、前頂、百會、後頂、強間、腦戶八穴也，其正髮際之中也。
　　神庭，在髮際直鼻，督脈足太陽陽明脈三經之會，禁不可刺，若刺之令人巔疾，目失睛，若灸者，可灸三壯。
　　上星，在顱上直鼻中央，入髮際同身寸之一寸陷者中，容豆。
　　顖會，在上星後同身寸之一寸陷者中。
　　前頂，在顖會後同身寸之一寸五分，骨間陷者中。
　　百會，在前頂後同身寸之一寸五分，頂中央旋毛中陷，容指，督脈足太陽之交會。
　　後頂，在百會後同身寸之一寸五分。
　　強間，在後頂後同身寸之一寸五分。
　　腦戶，在強間後同身寸之一寸五分，督脈足太陽之會，不可灸，此八者并督脈氣所發也。
　　上星、百會、強間、腦戶，各刺可入同身寸之三分，上星留六呼，腦戶留三呼，餘并刺可入同身寸之四分，若灸者，可灸五壯。
　　《新校正》云：『按《甲乙經》「腦戶不可灸」，骨空論注云：「不可妄灸。」』


　　④謂素髎、水溝、齗交三穴也。
　　素髎，在鼻柱上端，督脈氣所發，刺可入同身寸之三分。
　　水溝，在鼻柱下人中，直脣取之，督脈手陽明之會，刺可入同身寸之二分，留六呼，若灸者，可灸三壯。
　　齗交，在脣內齒上齗縫，督脈任脈二經之會，可逆刺之入同身寸之三分，若灸者，可灸三壯。此三者正居面左右之中也。


大椎以下至尻尾及傍，十五穴①。至骶下，凡二十一節，脊椎法也②。


　　①脊椎之間，有大椎、陶道、身柱、神道、靈臺、至陽、筋縮、中樞、脊中、懸樞、命門、陽關、腰俞、長強、會陽十五俞也。
　　大椎，在第一椎上陷者中，三陽督脈之會。
　　陶道，在頂大椎節下閒，督脈足太陽之會，俛而取之。
　　身柱，在第三椎節下閒，俛而取之。
　　神道，在第五椎節下閒，俛而取之。
　　靈臺，在第六椎節下閒，俛而取之。
　　至陽，在第七椎節下閒，俛而取之。
　　筋縮，在第九椎節下閒，俛而取之。
　　中樞，在第十椎節下閒，俛而取之。
　　脊中，在第十一椎節下閒，俛而取之，禁不可灸，令人僂。
　　懸樞，在第十三椎節下閒，伏而取之。
　　命門，在第十四椎節下閒，伏而取之。
　　陽關，在第十六椎節下閒，坐而取之。
　　腰俞，在第二十一椎節下閒。
　　長強，在脊骶端，督脈別絡少陰二脈所結。
　　會陽穴，在陰尾骨兩傍。
　　凡此十五者，并督脈氣所發，腰俞、長強各刺可入同身寸之二分。
　　《新校正》云：『按《甲乙經》作「二寸」，水穴論注作「二分」，腰俞穴《繆刺論》注作「二寸」，熱穴注作「二寸」，刺熱注作「二分」，諸注不同，雖《甲乙經》作「二寸」疑太深，與其失之深，不若失之淺，宜從二分之說，留七呼。』懸樞刺可入同身寸之三分，會陽刺可入同身寸之八分，餘并刺可入同身寸之五分，陶道、神道各留五呼，陶道、身柱、神道、筋縮，可灸五壯，大椎可九壯，餘并可三壯。
　　《新校正》云：『按《甲乙經》無「靈臺、中樞、陽關」三穴。』


　　②通項骨三節，即二十四節。


任脈之氣所發者，二十八穴①。喉中央二②。膺中骨陷中各一③。鳩尾下三寸，胃脘五寸，胃脘以下至橫骨六寸半一④。


　　①今少一穴。


　　②謂廉泉、天突二穴也。
　　廉泉，在頷下結喉上，舌本下，陰維任脈之會，刺可入同身寸之三分，留三呼，若灸者，可灸三壯。
　　天突，在頸結喉下，同身寸之四寸，中央宛宛中，陰維任脈之會，低鍼取之，刺可入同身寸之一寸，留七呼，若灸者，可灸三壯。


　　③謂旋璣、華蓋、紫宮、玉堂、膻中、中庭六穴也。
　　旋璣，在天突下同身寸之一寸。
　　華蓋，在旋璣下同身寸之一寸。
　　紫宮，玉堂、膻中、中庭，各相去同身寸之一寸六分陷者中，并任脈氣所發，仰而取之，各刺可入同身寸之三分，若灸者，可灸五壯。


　　④《新校正》云：『詳「一」字疑誤。』


腹脈法也①。下陰別一②。目下各一③。下脣一④。齗交一⑤。


　　①鳩尾，心前穴名也，其正當心蔽骨之端，言其骨垂下如鳩鳥尾形，故以為名也。鳩尾下有鳩尾、巨闕、上脘、中脘、建里、下脘、水分、齊中、陰交、脖胦、丹田、關元、中極、曲骨，十四俞也。
　　鳩尾在臆（臆，胸肉也）前蔽骨下，同身寸之五分，任脈之別，不可灸刺，人無蔽骨者，從歧骨際下行同身寸之一寸。
　　《新校正》云：『按《甲乙經》云：「一寸半為鳩尾處也，下次巨闕、上脘、中脘、建里、下脘、水分，遞相雲同身寸之一寸。」
　　上脘，則足陽明手太陽之會。
　　中脘，則手太陽少陽足陽明三脈所生也。
　　齊中，禁不可刺，若刺之使人齊中惡瘍潰，矢出者死不治。
　　陰交，在齊下同身寸之一寸，任脈陰衝之會。
　　脖胦，在齊下同身寸之一寸。
　　丹田，三焦募也，在齊下同身寸之二寸。
　　關元，小腸募也，在齊下同身寸之三寸，足三陰任脈之會也。
　　中極，在關元下一寸，足三陰之會也。
　　曲骨，在橫骨上，中極下，同身寸之一寸，足厥陰之會。
　　凡此十四者，并任脈氣所發，建里、丹田并刺可入同身寸之六分，留七呼。
　　《新校正》云：『按《甲乙經》作「五分，十呼。」』上脘、陰交，并刺可入同身寸之八分。
　　下脘、水分，并刺可入同身寸之一寸。
　　中脘、脖胦，并刺可入同身寸之一寸二分。
　　曲骨，刺可入同身寸之一寸半，留七呼。餘并刺可入同身寸之一寸二分，若灸者，關元、中脘各可灸七壯。
　　齊中、中極、曲骨各三壯。餘并可五壯，自鳩尾下至陰間，并任脈主之，腹脈法也。
　　《新校正》云：『據此注云：「餘并刺入一寸一分。」關元在中與《甲乙經》及氣穴骨空注刺入二寸不同，當從《甲乙經》之寸數。』


　　②謂會陰一穴也，自曲骨下至陰，陰之下兩陰之間，則此穴也，是任脈別絡俠督脈者，衝脈之會，故曰下陰別一也，刺可入同身寸之二寸，留七呼，若灸者，可灸三壯。
　　《新校正》云：『按《甲乙經》「七呼」作「留三呼」。』


　　③謂承泣二穴也，在目下同身寸之七分，上直瞳子，陽蹻任脈足陽明三經之會，刺可入同身寸之三分，不可灸。


　　④謂承漿穴也，在頤前下脣之下，足陽明脈任脈之會，開口取之，刺可入同身寸之二分，留五呼，若灸者，可灸三壯。
　　《新校正》云：『按《甲乙經》作「留六呼」。』


　　⑤齗交，穴名也，所在刺灸分壯與脈同法。


衝脈氣所發者，二十二穴，俠鳩尾外各半寸，至齊寸一①。俠齊下傍各五分，至橫骨寸一，腹脈法也②。足少陰舌下，厥陰毛中急脈，各一③。手少陰各一④。陰陽蹻各一⑤。手足諸魚際脈氣所發者，凡三百六十五穴也⑥。


　　①謂幽門、通谷、陰都、石關、商曲、腎俞六穴，左右則十二穴也。
　　幽門俠巨關兩傍，相去各同身寸之半寸陷者中，下五穴各相去同身寸之一寸，并衝脈足少陰二經之會，各刺可入同身寸之一寸，若灸者，可灸五壯。
　　《新校正》云：『按此云：「各刺入一寸。」按《甲乙經》云：「幽門、通谷刺入五分。」』


　　②謂中注、髓府、胞門、陰關、下極五穴，左右則十穴也。
　　中注，在肓俞下同身寸之五分，上直幽門下四穴，各相去同身寸之一寸，并衝脈足少陰二經之會，各刺可入同身寸之一寸，若灸者，可灸五壯。


　　③足少陰舌下二穴，在人迎前陷中動脈前，是日月本，左右二也，足少陰脈氣所發，刺可入同身寸之四分。
　　急脈，在陰髦中，陰上兩傍相去同身寸之二寸半，按之隱指堅然，甚按則痛引上下也，其左者，中寒則上引少腹，下引陰丸，善為痛，為少腹急，中寒，此兩脈皆厥陰之大絡，通行其中，故曰厥陰急脈，即睪之系也，可灸而不可刺，病疝少腹痛即可灸。
　　《新校正》云：『詳舌下毛中之穴，《甲乙經》無。』


　　④謂手少陰郄穴也，在腕後同身寸之半寸，手少陰郄也，刺可入同身寸之三分，若灸者，可灸三壯，左右二也。


　　⑤陰蹻，一謂交信穴也。
　　交信，在足內踝上同身寸之二寸，少陰前太陰後筋骨間，陰蹻之郄刺可入同身寸之四分，留五呼，若灸者，可灸三壯。
　　陽蹻，一謂附陽穴也。
　　附陽，在足外踝上同身寸之三寸，太陽前少陽後筋骨間，謹取之，陽蹻之郄，刺可入同身寸之六分，留七呼，若灸者，可灸三壯，左右四也。


　　⑥經之所存者，多凡一十九穴，此所謂氣府也，然散穴俞諸經脈部分皆有之，故經或不言，而《甲乙經》經脈流注多少不同者，以此。
經筋醫理探源(永康堂‧張老師)
             


