# 《五藏生成篇》　第十




《五藏生成篇》　第十①


　　①《新校正》云：『詳《全元起本》在第九卷，按此篇雲五藏生成篇而不云論者，蓋此篇直記五藏生成之事，而無問荅論議之辭，故不云論，後不言論者義皆倣此。』


心之合脈也①。其榮色也②。其主腎也③。肺之合皮也④。其榮毛也⑤。其主心也⑥。


　　①火氣動躁，脈類齊同，心藏應火，故合脈也。


　　②火炎上而色赤，故榮美于面而赤色。
　　《新校正》云：『詳王以赤色為面榮美未通，大抵發見于面之色，皆心之榮也，豈專為赤哉。』


　　③主，謂主與腎相畏也。火畏于水，水與為官，故畏于腎。


　　④金氣堅定，皮象亦然，肺藏應金，故合皮也。


　　⑤毛附皮革，故外榮。


　　⑥金畏于火，火與為官，故主畏于心也。


肝之合筋也①。其榮爪也②。其主肺也③。脾之合肉也④。其榮脣也⑤。其主肝也⑥。腎之合骨也⑦。其榮髮也⑧。其主脾也⑨。


　　①木性曲直，筋體亦然，肝藏應木，故合筋也。


　　②爪者筋之餘，故外榮也。


　　③木畏于金，金與為官，故主畏于肺也。


　　④土性柔厚，肉體亦然，脾藏應土，故合肉也。


　　⑤口為脾之官，故榮于脣，脣謂四際白色之處，非赤色也。


　　⑥土畏于木，木與為官，故主畏于肝也。


　　⑦水性流濕，精氣亦然，骨通精髓，故合骨也。


　　⑧腦為髓海，腎氣主之，故外榮髮也。


　　⑨水畏于土，土與為官，故主畏于脾也。


是故多食鹹，則脈凝泣，而變色①。多食苦，則皮槁，而毛拔②。多食辛，則筋急，而爪枯③。多食酸，則肉胝䐢
→【䐢：﹝月芻﹞，音皺。】


　　①心合脈，其榮色，鹹益腎，勝于心，心不勝，故脈凝泣而顏色變易也。


　　②肺合皮，其榮毛，苦益心，勝于肺，肺不勝，故皮枯藳而毛拔去也。


　　③肝合筋，其榮爪，辛益肺，勝于肝，肝不勝，故筋急而爪乾枯也。


　　④脾合肉，其榮脣，酸益肝，勝于脾，脾不勝，故肉胝而脣皮揭舉也。


　　⑤腎合骨，其榮髮，甘益脾，勝于腎，腎不勝，故骨痛而髮墮落。


　　⑥五味入口，輸于腸胃而內養五藏，各有所養，有所欲，欲則互有所傷。


故心欲苦①，肺欲辛②，肝欲酸③，脾欲甘④，腎欲鹹⑤，此五味之所合也⑥。五藏之氣⑦。


　　①合火故也。


　　②合金故也。


　　③合木故也。


　　④合土故也。


　　⑤合水故也。


　　⑥各隨其欲而歸湊之。


　　⑦《新校正》云：『按《全元起本》云：「此五味之合五藏之氣也。」連上文《太素》同。』）


故色見青，如草茲者死①。黃如枳實者死②。黑如炱衃


　　①茲，滋也，言如草初生之青色也。


　　②色青黃也。


　　③炱，謂炱煤也。
　　→【炱：同炲﹝火台﹞，音苔，煤炭也。】


　　④衃血謂敗惡凝聚之血，色赤黑也。
　　→【衃


　　⑤白而枯藳，如乾骨之白也。


　　⑥藏敗故見死色也。
　　《三部九候論》曰：『五藏已敗，其色必夭，夭必死矣。』此之謂也。


　　⑦此謂光潤也，色雖可愛若見朦朧尤善矣。


生于心，如以縞裹朱；生于肺，如以縞裹紅；生于肝，如以縞裹紺；生于脾，如以縞裹栝樓實；生于腎，如以縞裹紫①。此五藏所生之外榮也②。


　　①是乃真見生色也。縞，白色。紺，薄青色。


　　②榮，美色也。


色味當五藏，白當肺辛，赤當心苦，青當肝酸，黃當脾甘，黑當腎鹹①。故白當皮，赤當脈，青當筋，黃當肉，黑當骨②。諸脈者，皆屬于目③。諸髓者，皆屬于腦④。諸筋者，皆屬于節⑤。諸血者，皆屬于心⑥。諸氣者，皆屬于肺⑦。此四支八谿之朝夕也⑧。


　　①各當其所應而為色味也。


　　②各歸其所養之藏氣也。


　　③脈者，血之府。
　　《宣明五氣篇》曰：『久視傷血。』由此明諸脈皆屬于目也。
　　《新校正》云：『按皇甫士安云：九卷曰：「心藏脈，脈舍神，神明通體，故云屬目。」』


　　④腦為髓海，故諸髓屬之。


　　⑤筋氣之堅結者，皆絡于骨節之間也。
　　《宣明五氣篇》曰：『久行傷筋。』由此明諸筋皆屬于節也。


　　⑥血居脈內，屬于心也。
　　《八正神明論》曰：『血氣者，人之神。』然神者心之主，由此故諸血皆屬于心也。


　　⑦肺藏主氣故也。


　　⑧谿者，肉之小會名也。八谿，謂肘膝腕也。如是氣血筋脈互有盛衰，故為朝夕矣。


故人臥，血歸于肝①。肝受血而能視②。足受血而能步③。掌受血而能握④。指受血而能攝⑤。臥出而風吹之，血凝于膚者為痺⑥。凝于脈者為泣⑦。凝于足者為厥⑧。此三者血行而不得反其空，故為痺厥也⑨。


　　①肝藏血，心行之，人動則血運于諸經，人靜則血歸于肝藏，何者？肝主血海故也。


　　②言其用也。目為肝之官，故肝受血而能視。


　　③氣行乃血流，故足受血而能行步也。


　　④以當把握之用。


　　⑤以當攝受之用也。血氣者，人之神。故所以受血者皆能運用。


　　⑥謂痺也。


　　⑦泣，謂血行不利。


　　⑧厥，謂足逆冷也。


　　⑨空者，血流之道，大經隧也。


人有大谷十二分①。小谿三百五十四，名少十二俞②。此皆衛氣之所留止，邪氣之所客也③。鍼石緣而去之④。


　　①大經所會，謂之大谷也。十二分者，謂十二經脈之部分。


　　②小絡所會，謂之小谿也。然以三百六十五小絡言之者，除十二俞外，則當三百五十三名，經言三百五十四者，傳寫行書誤以三為四也。
　　《新校正》云：『按別本及《全元起本》、《太素》「俞」作「關」。』


　　③衛氣滿填以行，邪氣不得居止，衛氣虧缺留止，則為邪氣所客，故言邪氣所客。


　　④緣，謂夤緣行去之貌，言邪氣所客，衛氣留止，鍼其谿谷則邪氣夤緣隨脈而行去也。


診病之始，五決為紀①。欲知其始，先建其母②。所謂五決者，五脈也③。


　　①五決，謂以五藏之脈為決生死之綱紀也。


　　②建，立也。母，謂應時之王氣也。先立應時王氣而後乃求邪正之氣也。


　　③謂五藏脈也。


是以頭痛巔疾，下虛上實，過在足少陰巨陽，甚則入腎①。徇蒙招尤，目冥耳聾，下實上虛，過在足少陽厥陰，甚則入肝②。


　　①足少陰腎脈，巨陽膀胱脈，膀胱之脈者，起于目內眥，上額交巔上，其支別者從巔至耳上角，其直行者從巔入，絡腦還出別下項，循肩髆內俠脊，抵腰中，入循膂，絡腎屬膀胱，然腎虛而不能引巨陽之氣，故頭痛而為上巔之疾也。經病甚已，則入于藏矣。


　　②徇，疾也。蒙，不明也。言目暴疾而不明。招，謂掉也，搖掉不定也。尤，甚也。目疾不明，首掉尤甚，謂暴病也。目冥耳聾，謂漸病也。
　足少陽膽脈厥陰肝脈也，厥陰之脈，從少腹上俠胃，屬肝絡膽，貫鬲布脅肋，循喉嚨之後，入頏顙，上出額與督脈會于巔，其支別者，從目系下頰裏。
　足少陽之脈起于目銳眥，上抵頭角，下耳後，循頸，入缺盆，其支別者，從耳後入耳中，又支別者，別目銳眥，下顴加頰車，下頸合缺盆，以下胸中，貫鬲，絡肝屬膽。今氣不足，故為是病。
　　《新校正》云：『按王注，徇蒙言目暴疾而不明，義未甚顯。徇蒙者，蓋謂目臉膶動疾數而蒙暗也。又少陽之脈下顴，《甲乙經》作下䪼。』
→【䪼〔出頁〕：音，ㄓㄨㄛˊ。意：目下曰䪼】


腹滿䐜


　　①胠，謂脇上也。下厥上冒者，謂氣從下逆上而冒于目也。
　足太陰脾脈，陽明胃脈也。足太陰脈，自股內前廉，入腹，屬脾絡胃，上鬲。足陽明脈，起于鼻，交于頞，下循鼻外，下絡頤頷，從喉嚨入缺盆，屬胃絡脾，其直行者，從缺盆下乳內廉，下俠齊，入氣街中，其支別者，起胃下口，循腹裏至氣街中而合，以下髀，故為是病。


　　②手陽明大腸脈，太陰肺脈也。
　手陽明脈，自肩前廉，上出于柱骨之會上，下入缺盆，絡肺下鬲，屬大腸。手太陰脈，起于中焦，下絡大腸，還循胃口，上鬲屬肺，從肺系橫出掖下，故為欬嗽上氣，厥在胸中也。
　　《新校正》云：『按《甲乙經》「厥」作「病」。』


　　③手巨陽小腸脈，少陰心脈也。
　巨陽之脈，從肩上入缺盆，絡心，循咽，下鬲，抵胃，屬小腸，其支別者，從缺盆循頸上頰至目銳眥。
　手少陰之脈，起于心中，出屬心系下鬲絡小腸。故心煩頭痛，病在鬲中也。
　　《新校正》云：『按《甲乙經》云：「胸中痛支滿，腰背相引而痛，過在手少陰太陽也。」』）


夫脈之小、大、滑、濇、浮、沈，可以指別①。五藏之象，可以類推②。五藏相音，可以意識③。五色微診，可以目察④。能合脈色，可以萬全⑤。


　　①夫脈小者，細小。大者，滿大。滑者，往來流利。濇者，往來蹇難。浮者，浮于手下。沈者，按之乃得也。如是，雖眾狀不同，然手巧心諦而指可分別也。


　　②象，謂氣象也。言五藏雖隱而不見，然其氣象性用猶可以物類推之，何者？肝象木而曲直，心象火而炎上，脾象土而安靜，肺象金而剛決，腎象水而潤下，夫如是皆大舉，宗兆其中，隨事變化，象法傍通者，可以同類而推之爾。


　　③音，謂五音也。夫肝音角，心音徵，脾音宮，肺音商，腎音羽，此其常應也。然其互相勝負，聲見否臧，則耳聦心敏者，猶可以意識而知之。


　　④色，謂顏色也。夫肝色青，心色赤，脾色黃，肺色白，腎色黑，此其常色也。然其氣象交互，微見吉凶，則目明智遠者可以占視而知之。


　　⑤色青者其脈弦，色赤者其脈鈎，色黃者其脈代，色白者其脈毛，色黑者其脈堅，此其常色脈也。然其參校異同，斷言成敗則審而不惑，萬舉萬全，色脈之病，例如下說。


赤，脈之至也，喘而堅，診曰有積氣在中，時害于食，名曰心痺①。得之外疾，思慮而心虛，故邪從之②。
白，脈之至也，喘而浮，上虛下實，驚，有積氣在胸中，喘而虛，名曰肺痺寒熱③。得之醉而使內也④。


　　①喘，謂脈至如卒喘狀也。藏居高，病則脈為喘狀，故心肺二藏而獨言之爾。喘為心氣不足，堅則病氣有餘，心脈起于心胸之中，故積氣在中，時害于食也。積，謂病氣積聚。痺，謂藏氣不宣行也。


　　②思慮心虛，故外邪因之而居止矣。


　　③喘，為不足。浮者，肺虛。肺不足是謂心虛。上虛則下當滿實矣，以其不足，故善驚而氣積胸中矣。然脈喘而浮，是肺自不足，喘而虛者，是心氣上乘，肺受熱而氣不得營，故名肺痺而外為寒熱也。


　　④酒味苦燥，內益于心，醉甚入房，故心氣上勝于肺矣。


青，脈之至也，長而左右彈，有積氣在心下、支胠，名曰肝痺①。得之寒濕，與疝同法。腰痛，足清，頭痛②。
黃，脈之至也，大而虛，有積氣在腹中，有厥氣，名曰厥疝③。女子同法得之，疾使四支，汗出當風④。


　　①脈長而彈是為弦緊，緊為寒，氣中濕乃弦，肝主胠脇，近于心，故氣積心下，又支胠也。
　　《正理論》脈名例曰：『緊脈者如切繩狀。』言左右彈人手也。


　　②脈緊為寒，脈長為濕，疝之為病亦寒濕所生，故言與疝同法也，寒濕在下故腰痛也。肝脈者，起于足，上行至頭，出額與督脈會于巔，故病則足冷而頭痛也。清，亦冷也。


　　③脈大為氣，脈虛為虛，既氣又虛，故脾氣積于腹中也。若腎氣逆上則是厥疝，腎氣不上則但虛而脾氣積也。


　　④女子同法，言同其候也。風氣通于肝，故汗出當風則脾氣積滿于腹中。


黑，脈之至也，上堅而大，有積氣在小腹與陰，名曰腎痺①。得之沐浴清水而臥②。凡相五色之奇脈，面黃目青，面黃目赤，面黃目白，面黃目黑者，皆不死也③。面青目赤，面赤目白，面青目黑，面黑目白，面赤目青，皆死也④。


　　①上，謂寸口也。腎主下焦，故氣積聚于小腹與陰也。


　　②濕氣傷下，自歸于腎，況沐浴而臥，得無病乎！
　　《靈樞經》曰：『身半以下，濕之中也。』


　　③奇脈，謂與色不相偶合也。凡色見黃，皆為有胃氣，故不死也。
　　《新校正》云：『按《甲乙經》無之奇脈三字。』


　　④無黃色而皆死者，以無胃氣也。五藏以胃氣為本，故無黃色皆曰死焉。
永康堂整體保健【Y.C.T】
             


