# 《風論篇》　第四十二

|**重廣補注《黃帝內經·素問》卷　第十二**|
|啟玄子次注，林億、孫奇、高保衡等奉敕校正，孫兆重改誤。|
|《風論》《痺論》《痿論》《厥論》|
|**《風論篇》　第四十二①**|
|①《新校正》云：『按《全元起本》在第九卷。』|
|黃帝問曰：『風之傷人也，或為寒熱，或為熱中，或為寒中，或為癘風，或為偏枯，或為風也。其病各異，其名不同，或內至五藏六府，不知其解，願聞其說①。』|
|岐伯對曰：『風氣藏于皮膚之間，內不得通，外不得泄②。風者，善行而數變，腠理開則灑然寒，閉則熱而悶③。其寒也，則衰食飲；其熱也，則消肌肉，故使人怢**慄**而不能食，名曰寒熱④。**→【慄〔忄栗〕：音，ㄌㄧˋ。意：同「栗」。】**|
|①傷，謂人自中之。|
|②腠理開疏，則邪風入，風氣入已，玄府閉封，故內不得通，外不得泄也。|
|③灑然，寒貌。悶，不爽貌。腠理開則風飄揚，故寒；腠理閉則風混亂，故悶。|
|④寒風入胃，故食飲衰；熱氣內藏，故消肌肉，寒熱相合，故怢**慄**而不能食，名曰寒熱也。怢**慄**，卒振寒貌。《新校正》云：『詳怢**慄**《全元起本》作「失味」，《甲乙經》作「解**㑊**」。』|
|風氣與陽明入胃，循脈而上至目內眥。其人肥，則風氣不得外泄，則為熱中而目黃；人瘦，則外泄而寒，則為寒中而泣出①。|
|①陽明者，胃脈也。胃脈起于鼻交頞中，下循鼻外，入上齒中，還出俠口，環脣，下交承漿，卻循頤後下廉，循喉嚨，入缺盆，下鬲，屬胃，故與陽明入胃，循脈而上至目內眥也。人肥，則腠理密緻，故不得外泄，則為熱中而目黃；人瘦，則腠理開疏，風得外泄，則寒中而泣出也。|
|風氣與太陽俱入行諸脈俞，散于分肉之間，與衛氣相干，其道不利，故使肌肉憤**䐜**而有瘍，衛氣有所凝而不行，故其肉有不仁也①。|
|①肉分之間，衛氣行處，風與衛氣相薄，俱行于肉分之間，故氣道澀而不利也。氣道不利，風氣內攻，衛氣相持，故肉憤**䐜**而瘡出也。瘍，瘡也。若衛氣被風吹之，不得流轉，所在偏併凝而不行，則肉有不仁之處也。不仁，謂**﹝疒****帬****﹞**而不知寒熱痛癢。**→【****䐜****﹝月真﹞：音，ㄔㄣ。】**|
|癘者，有榮氣熱胕，其氣不清，故使其鼻柱壞而色敗，皮膚瘍潰①。|
|①吹則風入于經脈之中也。榮行脈中，故風入脈中，內攻于血，與榮氣合，合熱而血胕壞也。其氣不清，言潰亂也。然血脈潰亂，榮復挾風，陽脈盡上于頭，鼻為呼吸之所，故鼻柱壞而色惡，皮膚破而潰爛也。《脈要精微論》曰：『脈風盛為厲。』|
|風寒客于脈而不去，名曰癘風，或名曰寒熱①。以春甲乙傷于風者，為肝風；以夏丙丁傷于風者，為心風；以季夏戊己傷于邪者，為脾風；以秋庚辛中于邪者，為肺風；以冬壬癸中于邪者，為腎風②。風中五藏六府之俞，亦為藏府之風，各入其門戶，所中則為偏風③。|
|①始為寒熱，熱成曰厲風。《新校正》云：『按別本「成」一作「盛」。』|
|②春甲乙木，肝主之；夏丙丁火，心主之；季夏戊己土，脾主之；秋庚辛金，肺主之；冬壬癸水，腎主之。|
|③隨俞左右而偏中之，則為偏風。飲酒中風，則為漏風②。|
|風氣循風府而上，則為腦風，風入係頭，則為目風眼寒①。入房，汗出中風，則為內風②。新沐中風，則為首風③。久風入中，則為腸風飧泄④。外在腠理，則為泄風⑤。故風者，百病之長也，至其變化，乃為他病也，無常方，然致有風氣也⑥。』|
|①風府，穴名，正入項髮際一寸，大筋內宛宛中，督脈陽維之會，自風府而上則腦戶也。腦戶者，督脈足太陽之會，故循風府而上則為腦風也。足太陽之脈者，起于目內眥，上額，交巔上，入絡腦還出，故風入係頭，則為目風眼寒也。|
|②熱鬱腠疏，中風汗出，多如液漏，故曰漏風，經具名曰酒風。|
|③內耗其精，外開腠理，因內風襲，故曰內風，經具名曰勞風。|
|④沐髮中風舍于頭，故曰首風。|
|⑤風在腸中，上熏于胃，故食不化而下出焉。飧泄者，食不化而出也。《新校正》云：『按全元起云：「飧泄者，水穀不分為利。」』|
|⑥風居腠理，則玄府開通，風薄汗泄，故云泄風。|
|⑦長，先也，先百病而有也。《新校正》云：『按《全元起本》及《甲乙經》「致」字作「故攻」。』|
|帝曰：『五藏風之形狀不同者何？願聞其診及其病能①。』|
|岐伯曰：『肺風之狀，多汗惡風，色皏然白，時欬短氣，晝日則差，暮則甚，診在眉上，其色白②。心風之狀，多汗惡風，焦絕，善怒嚇，赤色，病甚則言不可快，診在口，其色赤③。肝風之狀，多汗惡風，善悲，色微蒼，嗌乾，善怒，時憎女子，診在目下，其色青④。脾風之狀，多汗惡風，身體怠墯，四支不欲動，色薄微黃，不嗜食，診在鼻上，其色黃⑤。腎風之狀，多汗惡風，面**痝**然浮腫，脊痛不能正立，其色**炱**，隱曲不利，診在肌上，其色黑⑥。**→【痝﹝疒龙﹞：音，ㄇㄤˊ。意：病困。酒病。腫起：「腎風之狀，多汗，惡風，面痝然浮腫」。】****→【****炱****：同炲﹝火台﹞，音苔，煤炭也。】**|
|①診，謂可言之證。能，謂內作病形。|
|②凡內多風氣，則熱有餘，熱則腠理開，故多汗也。風薄于內，故惡風焉。皏，謂薄白色也。肺色白，在變動為欬，主藏氣，風內廹之，故色皏然白，時欬短氣也。晝則陽氣在表，故差；暮則陽氣入裏，風內應之，故甚也。眉上，謂兩眉間之上，闕庭之部所，以外司肺候，故診在焉。白，肺色也。|
|③焦絕，謂脣焦而文理斷絕也，何者？熱則皮剝故也。風薄于心，則神亂，故善怒而嚇人也。心脈支別者，從心系上俠咽喉而主舌，故病甚則言不可快也。口脣色赤，故診在焉。赤者，心色也。《新校正》云：『按《甲乙經》無「嚇」字。』|
|④肝病則心藏無養，心氣虛故善悲。肝合木，木色蒼，故色微蒼也。肝脈者，循股陰入髦中，環陰器，抵少腹，俠胃，屬肝，絡膽，上貫鬲，布脅肋，循喉嚨之後，入頏顙，上出額與督脈會于巔，其支別者，從目系下，故嗌乾，善怒，時憎女子，診在目下也。青，肝色也。|
|⑤脾脈起于足上，循**䯒**骨，又上膝股內前廉，入腹屬脾，絡胃，上鬲，俠咽，連舌本，散舌下，其支別者，復從胃別，上鬲注心中，心脈出于手，循臂，故身體怠墮，四支不欲動，而不嗜食，脾氣合土主中央，鼻于面部亦居中，故診在焉。黃，脾色也。《新校正》云：『按王注脾風不當引「心脈出于手循臂」七字，于義無取，脾主四支，脾風則四支不欲動矣。**→【****䯒****〔骨行〕：音，ㄏㄥˊ。】**|
|⑥**痝**然，言腫起也。**炱**，黑色也。腎者，陰也，目下亦陰也，故腎藏受風則面**痝**然而浮腫。腎脈者起于足下，上循**腨**內，出膕內廉，上股內後廉，貫脊，故脊痛不能正立也。隱曲者，謂隱蔽委曲之處也。腎藏精，外應交接，今藏被風薄，精氣內微，故隱蔽委曲之事不通利所為也。《陰陽應象大論》曰：『氣歸精，精食氣，今精不足則氣內歸，精氣不注皮，故肌皮上黑也。黑，腎色也。』**→【****腨****﹝月耑﹞：音，ㄔㄨㄢˋ。****腨****：小腿肚。】**|
|胃風之狀，頸多汗，惡風，食飲不下，鬲塞不通，腹善滿，失衣則**䐜**脹，食寒則泄，診形瘦而腹大①。首風之狀，頭面多汗，惡風，當先風一日則病甚，頭痛不可以出內，至其風日則病少愈②。|
|①胃之脈支別者，從頤後下廉，過人迎，循喉嚨，入缺盆，下鬲屬胃，絡脾，其直行者，從缺盆下乳內廉，下俠齊，入氣街中，其支別者，起胃下口，循腹裏，至氣街中而合，故頸多汗，食飲不下，鬲塞不通，腹善滿也。然失衣則外寒而中熱，故腹**䐜**脹，食寒則寒物薄胃，而陽不內消，故泄利。胃合脾而主肉，胃氣不足則肉不長，故瘦也。胃中風氣蓄聚，故腹大也。《新校正》云：『按孫思邈云：「新食竟取風為胃風。」』**→【****䐜****﹝月真﹞：音，ㄔㄣ。】**|
|②頭者，諸陽之會，風客之則皮腠疏，故頭面多汗也。夫人陽氣外合于風，故先當風一日則病甚，以先風甚故亦先衰，是以至其風日則病少愈。內，謂室屋之內也。不可以出屋，屋之內者，以頭痛甚而不喜外風故也。《新校正》云：『按孫思邈云：「新沐浴竟取風為首風。」』|
|漏風之狀，或多汗，常不可單衣，食則汗出，甚則身汗，喘息，惡風，衣常濡，口乾，善渴，不能勞事①。泄風之狀，多汗，汗出泄衣上，口中乾，上漬其風，不能勞事，身體盡痛則寒②。』|
|帝曰：『善。』|
|①脾胃風熱，故不可單衣，腠理開疏，故食則汗出，甚則風薄于肺，故身汗，喘息，惡風，衣裳濡，口乾，善渴也。形勞則喘息，故不能勞事。《新校正》云：『按孫思邈云：「因醉取風為漏風，其狀惡風，多汗，少氣，口乾，善渴，近衣則身熱如火，臨食則汗流如雨，骨節懈墯，不欲自勞。」』|
|②上漬，謂皮上濕如水漬也，以多汗出，故爾。汗多則津液涸，故口中乾。形勞則汗出甚，故不能勞事，身體盡痛，以其汗多，汗多則亡陽，故寒也。《新校正》云：『按孫思邈云：「新房室竟取風為內風，其狀惡風，汗流沾衣裳。」疑此泄風乃內風也。按本論前文先云漏風、內風、首風，次言入中為腸風，在外為泄風，今有泄風而無內風，孫思邈載內風乃此泄風之狀，故疑此泄字內之誤也。』|


永康堂整體保健【Y.C.T】


